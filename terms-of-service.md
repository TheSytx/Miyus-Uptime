# Miyus Uptime Hizmet Şartları (ToS)

Son Düzenlenme Tarihi: 01.02.2024

Bu Hizmet Koşulları, "Miyus Uptime" (977247733234671676) olarak bilinen Discord botunun kullanım koşullarını açıklamak ve açıkça belirtmek üzere oluşturulmuştur. İşbu "Miyus Uptime" (977247733234671676) olarak bilinen Discord botuna ilişkin Hizmet Koşulları, yayınlanmakla yürürlüğe girer. Değişiklik yapma hakkı, tek taraflı olarak Miyus Uptime Geliştiricilerine aittir. Güncel olarak paylaşılacak olan bu değişiklikleri, tüm kullanıcılarımız baştan kabul etmiş sayılır.

## 1. Hizmet Kapsamı
1.1 Miyus Uptime olarak, sunacağımız hizmetlerin kapsamını ve niteliğini, yasalar çerçevesinde belirlemekte tamamen serbest olup; hizmetlere ilişkin yapacağımız değişiklikler, Miyus Uptime'da yayınlanmakla yürürlüğe girmiş sayılacaktır.

1.2 Miyus Uptime, Discord sunucularında kullanılmak üzere tasarlanmıştır. Botun kullanımı, Discord’un hizmet koşullarına uygun olarak gerçekleştirilmelidir.

## 2. Sorumluluklar
2.1 Kullanıcıların tamamı, Miyus Uptime'ı yalnızca hukuka uygun ve şahsi amaçlarla kullanacaklarını taahhüt eder. Miyus Uptime dâhilinde yaptıkları işlem ve eylemlerindeki, hukuki ve cezai sorumlulukları kendilerine aittir.

2.2 Miyus Uptime'ın kullanımı tamamen kullanıcının sorumluluğundadır. Miyus Uptime geliştiricileri, botun kullanımından kaynaklanan herhangi bir veri kaybı, kesinti, zarar veya oluşabilecek aksaklıklardan sorumlu tutulamaz.

2.3 Kullanıcılar, Miyus Uptime'ı yasal amaçlar doğrultusunda kullanmalıdır. Botun kötüye kullanılması veya hizmetin doğrudan veya dolaylı olarak zarar görmesinden kullanıcılar sorumludur.

## 3. Gizlilik
3.1 Gizlilik, ayrı bir sayfada, kişisel verilerinizin tarafımızca işlenmesinin esaslarını düzenlemek üzere mevcuttur. Miyus Uptime'ı kullandığınız takdirde, bu verilerin işlenmesinin gizlilik politikasına uygun olarak gerçekleştiğini kabul edersiniz.

3.2 Verilerinizin silinmesi talebinde bulunma hakkınız bulunmaktadır. 

## 4. Telif Hakları
4.1 Miyus Uptime üzerinde yayınlanan tüm metin, kod, logolar, resimler, ses dosyaları ve kullanılan yazılımın sahibi (bundan böyle ve daha sonra "içerik" olarak anılacaktır) Miyus Uptime Geliştiricileri olup, tüm hakları saklıdır. Yazılı izin verilmeden içeriğinin çoğaltılması veya kopyalanması kesinlikle yasaktır.

## 5. Değişiklikler ve Sonlandırma
5.1 Hizmet şartları ve politikalar, önceden bildirim yapılmaksızın güncellenebilir. Bu nedenle, şartlardaki değişiklikleri takip etmek için düzenli olarak bu sayfayı ziyaret etmenizi öneririz. Hizmet şartlarında yapılan herhangi bir değişiklik, bu sayfada yayınlandığı anda yürürlüğe girecektir. Hizmetimizi kullanmaya devam ederek, güncellenmiş hizmet şartlarını kabul ettiğinizi onaylamış olursunuz.

5.2 Miyus Uptime'da sunulan hizmetlerde, kusur veya hata olmayacağına ya da kesintisiz hizmet verileceğine dair garanti vermemekteyiz. Miyus Uptime hizmetlerine veya herhangi bir bölümüne olan erişiminizi önceden bildirmeksizin herhangi bir zamanda sonlandırabiliriz.

5.3 Geliştiriciler, hizmetin planlı bakım ve güncellemeleri için gerekli gördükleri durumlarda, bildirim yapılmaksızın hizmeti geçici olarak durdurabilirler.

5.4 Botun kullanımında yapılan ihlaller durumunda, geliştiriciler hizmeti askıya alma veya sonlandırma hakkına sahiptir.

## 6. Destek ve İletişim
6.1 Kullanıcılar, botla ilgili sorular, geri bildirimler veya destek talepleri için miyusuptime@gmail.com adresinden iletişim kurabilirler.

## Sonuç
Bu hizmet şartları, botun güvenli, adil ve sorunsuz bir şekilde kullanılmasını sağlamak amacıyla oluşturulmuştur. Hizmetimizi kullanarak bu şartları kabul etmiş olursunuz. Herhangi bir sorunuz veya talebiniz varsa, miyusuptime@gmail.com adresinden bize ulaşabilirsiniz.

### Miyus Uptime Geliştiricileri bu maddeleri değiştirme/düzenleme hakkını saklı tutar.
